# Guide för redovisning av Java JDBC-webshopprojekt

Redovisningen ska vara i två delar:
* **Kodgenomgång** (ca 4 minuter)
* **Demonstration** (ca 6 minuter)

## Kodgenomgång:

Om du siktar på VG väljer du exempel från VG-kraven.

Välj några få, representativa delar av din kod som visar:

 **Flödet genom systemet**
   * Visa ett exempel på hur data flödar från användaren genom alla lager
   * Följ ett anrop från controller → service → repository och tillbaka
   * Visa kort din mappstruktur och förklara lagrens ansvarsområden
   * Visa ett bra exempel på exceptionhantering
   * Visa ett exempel på validering

**OBS!** Begränsa dig till några få, väl valda exempel. Målet är inte att visa all kod utan att ge en tydlig bild av din lösning.

## Demonstration:

Kör igång programmet och visa hur det fungerar.

Välj vilka funktioner som bäst representerar ditt projekt:

 **Grundfunktionalitet (G)**
   * Visa några viktiga funktioner (t.ex. produktsökning, orderläggning)
   * Demonstrera hur felhantering fungerar för användaren

 **Utökad funktionalitet (VG)**
   * Om du siktar på VG: visa någon/några av VG-funktionerna (t.ex. inloggning, kundvagn, recensioner)

**Kom ihåg:** Hela redovisningen ska ta max 10 minuter. Välj därför ut de mest intressanta delarna av din lösning och fokusera på dem.